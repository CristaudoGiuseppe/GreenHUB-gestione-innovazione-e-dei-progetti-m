# GreenHUB

<h2>Gestione dell'Innovazione e Dei Progetti M</h2>

Project Work:  Sistema domestico per la gestione di vegetali.

# Executive Summary

GreenHub nasce dall’idea di avvicinare la natura alla vita quotidiana. Attraverso la tecnologia, infatti, il nostro prodotto rende la coltivazione delle piante pratica e accessibile a tutti. Le persone vivono una vita frenetica, passando sempre più tempo in spazi chiusi e limitati, che rendono la coltivazione di piante in casa difficile da realizzare. È prassi comune acquistare frutta e verdura al supermercato, dovendo avere sempre un’attenzione particolare sull’origine e la filiera. Grazie a GreenHub è possibile risolvere queste problematiche, potendo controllare sempre ciò che si mangia e coltivando ciò di cui si ha bisogno anche in spazi limitati. A GreenHub inoltre sta a cuore la sostenibilità ambientale, essendo la serra smart realizzata quasi completamente con materiali compostabili. 

Nella dissertazione che segue analizzeremo innanzitutto questi problemi, andando a capire le origini e i bisogni conseguenti. Successivamente verrà presentata la nostra soluzione, valutando poi, attraverso le forze di Porter, i possibili competitor. Seguiranno dunque i vari vantaggi competitivi, con le rispettive curve di valore. Da queste emergerà come GreenHub sia l’unico prodotto sul mercato che unisce la capacità di essere fortemente tecnologico con la garanzia di un risparmio di spazio all’interno dell’abitazione. 

Si è poi passati alla profilazione della clientela attraverso l’analisi delle risposte di un questionario, effettuato su una popolazione di circa 500 individui con caratteristiche eterogenee. Tali risposte evidenziano fortemente come il numero di piante in casa sia direttamente proporzionale alla metratura domestica. Interessante notare inoltre come la causa dell’assenza di coltivazioni in casa per il campione sia da attribuire principalmente alla mancanza di tempo e di spazio. Infine, attraverso i vari strumenti dell’Empathy Map e della Proposizione di Valore, si sono identificate le principali caratteristiche personali della clientela in termini di bisogni e di paure. Seguendo queste, si è creato un ordine prioritario dei requisiti, secondo il modello di MoSCoW. 

Successivamente, viene riportato il modello di Business di GreenHub, all’interno del quale vengono discussi i principali mezzi di ricavo, di produzione e di comunicazione con i clienti. Segue poi una sintetica descrizione del funzionamento del prodotto, evidenziandone la modularità e l’autonomia nella gestione delle coltivazioni. 

In conclusione, attraverso il WBS e il prospetto di GANTT, si sono indicate le attività principali da svolgere e il loro collocamento temporale.

# Awards

The project was recognize by a team of specialist as the best project presented during current years.

